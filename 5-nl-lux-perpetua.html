<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
</head>
<body>
<h1 id="lux-perpetua-peace-and-unity">Lux Perpetua – peace and unity</h1>
<p>music: Jonathan Willcocks words: various authors</p>
<h2 id="section">1.</h2>
<p>Heer, geef hun de eeuwige rust, en laat het eeuwige licht op hen schijnen.<br />De dag zal komen dat ik voor jullie een verbond sluit met het wild op het veld, de vogels in de lucht en de insecten op de aarde.<br />Bogen en zwaarden vernietig ik, al het oorlogstuig verwijder ik uit het land.<br />En jullie zullen in vrede kunnen leven.<br />Kyrie eleison, Christe eleison, Kyrie eleison</p>
<p>(Vrij naar Hosea 2:17 van de Herziene Statenvertaling)</p>
<h2 id="section-1">2.</h2>
<p>Een leger marcheert, marcheert naar het front.<br />Een conflict wenkt vanuit het duister.<br />Officieren drijven mannen voorwaarts, de troepen geven gehoor,<br />met vastberaden pas, en naïeve trots, de slag begint.<br />En golf op golf van rauwe menselijkheid, onbekend met het scherp, onbekend met de dreiging van de slijpsteen. De zwakke vonk van het het leven uitgedoofd, en een hand zo dodelijk oogst de mensen, trekt ze naar de sikkel.<br />An army marches, marches into war. They hurl themselves to the perils that others have made.</p>
<p>Lieve Heer, in al uw genade, moet dit zo zijn?<br />O lieve hemel, toon ons welke weg wij moeten gaan.</p>
<p>Solo:<br />Wees stil en ik zal spreken, wees stil, luister naar mij, en ik zal jullie wijsheid leren.</p>
<p>Kyrie eleison, Christe eleison, Kyrie eleison.</p>
<h2 id="section-2">3.</h2>
<p>Het Licht keek neer en zag Duisternis<br />Ik ga daar naartoe, zei het Licht.<br />De Vrede keek neer en zag Oorlog,<br />Ik ga daar naartoe, zei de Vrede.<br />Liefde keek neer en zag Haat,<br />Ik ga daar naartoe, zei de Liefde.<br />Zo kwam het Licht en scheen,<br />Zo kwam de Vrede en bracht rust,<br />Zo kwam de Liefde en bracht Leven,<br />En het Woord werd Vlees en was onder ons.</p>
<p>Solo (alt + bas):<br />Laat ons één zijn, laat ons in harmonie spreken, Laat ons hetzelfde bidden, laat onze eenheid perfect zijn.</p>
<p>Kyrie eleison, Christe eleison, Kyrie eleison</p>
<h2 id="section-3">4.</h2>
<p>De heuvelrug doemt 's morgens op, grauw en massief<br />onder het wilde paars van de strenge zon,<br />smeulend tussen langzaam trekkende rookwolken<br />die de dreigende bekraterde helling verbergen.<br />En tanks kruipen, een voor een, en kiepen naar voren naar het draad.<br />Het bombardement brult en schuift op.<br />Dan, onhandig voorovergebogen met bommen en geweren en spades en gevechtsuitrusting<br />verdringen mannen zich om de vuurlinie in te klimmen<br />De linies grijs, de prevelende gezichten strak van angst<br />verlaten ze hun loopgraven, klimmen over de rand,<br />terwijl de tijd tikt, druk en hol op hun polsen<br />en de hoop, met schuwe ogen en grijpende vuisten<br />spartelt in de modder<br />O Jezus, laat het ophouden!</p>
<p>Solo (sopraan + tenor):<br />Toon ons uw genade, o Heer, en schenk ons uw verlossing.</p>
<p>Kyrie eleison, Christe eleison, Kyrie eleison</p>
<h2 id="section-4">5.</h2>
<p>Heer, maak mij een instrument van Uw vrede;<br />waar er haat is, laat mij liefde zaaien,<br />waar er gekwetst is, vergeving,<br />waar er twist is, laat daar eenheid zijn,<br />waar er twijfel is, geloof.<br />Heer, maak mij een instrument van Uw vrede;<br />waar er wanhoop is, laat daar hoop zijn,<br />waar er duisternis is, licht,<br />waar er verdriet is, laat er vreugde zijn!<br />Heer, maak mij een instrument van Uw vrede;</p>
<p>Solo (alt + bas):</p>
<p>| Laat ons allemaal in vrede zijn, en moge die vrede tot ieder van ons komen.</p>
<h2 id="section-5">6.</h2>
<p>En laat het eeuwige licht op hen schijnen.</p>
<p>Breng ons bijeen, gij liefde die alles vult<br />breng onze rivalerende geloven bijeen in uw kudde.<br />Scheur ieders tempel-sluier en beveel hem te vallen<br />opdat wij weten dat gij al van oudsher bestaat.<br />Breng ons bijeen!</p>
<p>Soli (gezamenlijk):<br />Terwijl wij samen zijn, biddend voor vrede,<br />aanbidden wij U alleen,<br />onder verscheidene namen strekken wij een gemeenschappelijke hand uit.<br />Laat ons waarlijk met elkaar izjn, biddend voor vrede.<br />In verschillende vormen zien wij dezelfde ziel,<br />in vele schepen zoeken wij één geestesland.<br />Breng ons bijeen!</p>
<p>Elk ziet een kleur van uw regenbooglicht,<br />elk beziet een tint en noemt die hemel,<br />Gij zijt de volheid van ons beperkte zicht,<br />Wij zijn niet perfect to wij de zeven vinden.<br />Breng ons bijeen!</p>
<p>Zij rusten in vrede. Amen.</p>
</body>
</html>
